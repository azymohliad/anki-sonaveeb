# Anki Sõnaveeb Integration

[Anki](https://apps.ankiweb.net/) доповнення для автоматизації створення флеш-карток для тренування естонського словникового запасу.

Вводите естонське слово в будь-якій формі чи відмінку - отримуєте автоматично згенеровану пару флеш-карт з базовими формами даного слова з однієї сторони та перекладом з іншої.

Словникові дані забезпечуються платформою [Sõnaveeb](https://sonaveeb.ee/).

![screenshot](https://github.com/azymohliad/anki-sonaveeb/assets/4020369/fd3ed32b-ff72-4e45-a204-e68fc1161591)

### Про Anki

[Anki](https://apps.ankiweb.net/) - це відкрита та безкоштовна платформа для інтервального запам'ятовування. Вона дозволяє створювати довільні колоди флеш-карток, та тренувати їх в випадковому порядку з ефективними інтервалами. Додатки Anki доступні на всіх популярних плафтормах: настільних та мобільних. А [створивши обліковий запис](https://ankiweb.net/account/signup), ваші колоди та прогрес можуть автоматично синхронізуватись між пристроями.

### Про Sõnaveeb

[Sõnaveeb](https://sonaveeb.ee/) - це мовний портал від [Інституту Естонської Мови EKI](https://www.eki.ee/EN/), що включає лексичну інформацію з різноманітних словників та баз даних із зручним пошуком.


## Встановлення

### 1. Встановіть комп'ютерний додаток Anki

Завантажити додаток для вашої операційної системи можна [тут](https://apps.ankiweb.net/#download). Щоб змінити мову додатку перейдіть на "Tools -> Preferences" в головному меню, оберіть мову в полі "Language" з випадаючого списку, та перезапустіть додаток.

### 2. Встановіть доповнення Sõnaveeb Integration

З головного меню Anki перейдіть на "Інструменти -> Доповнення", далі натисніть "Отримання доповнення...", в полі "Код" введіть `1005526508` та натисніть "OK". Далі перезапустіть Anki.


## Використання

В головному меню Anki оберіть "Інструменти -> Sõnaveeb Deck Builder". Інтерфейс доповнення поки що доступний тільки англійською. На панелі інструментів зверху оберіть колоду в яку ви плануєте додавати картки та мову перекладу слів. А далі вводьте естонські слова в пошуку, та натискайте "Add note" щоб додати їх в вашу колоду. Якщо картки не з'явились в колоді відразу, спробуйте меню "Інструменти -> Перевірити базу даних".

Інформації про користування Anki загалом є в [офіційній документації](https://docs.ankiweb.net/).


## Авторські права Sõnaveeb

Словникові дані завантажуються з Sõnaveeb та підлягають [відповідним авторським правам](https://sonaveeb.ee/about#autor).
